Cu mila lui Dumnezeu, Noi, Alexandru Ioan Mavrocordat voievod, domn Țării Moldavii

Binevoind Domnia mea, cu a noastră milostivire, dat-am și am miluit pe sfânta mănăstire Secul, ce iaste în ținutul Neamțului, cu un țigan strein ce au fost al nostru drept domnescu, anume Ioniță Munteanu herar, carile ține pe o țigancă dreaptă a mănăstirii aceștie, anume Sanda, fata lui Miron, și cu toată parte lui din copiii ce are făcuți, sau va mai face cu ace țigancă a mănăstirii. Deci, de acum înainte, acest numit țigan, și cu toată parte lui din copii, să-i fie aceștii svinte mănăstiri danie și miluire de la domnia mea și drepți robi cu toată seminție ce ar eși dintr-înșii în veci. Și cu hrisovul acesta al domniei mele să și-i stăpânească svânta mănăstire Secul ca pe ai săi drepți robi în bună pace, purure neclintit, nici rușeit, nici odănăoară, întărindu-se acest hrisov de danie și miluire cu al noastră domnească iscălitură și pecete. Poftim Domnia mea și pe alți luminați domni, care de la svântul Dumnezeu vor fi orânduiți în urma noastră la domnie aceștii țări, ca să nu surpe această miluire, ce mai vârtos să miluiască și să întărească, pentru al domniilor sale cinste și vecinică pomenire.

S-au scris hrisovul acesta la Scaonul domniei mele, în orașul Iași, întru cea dintâi domnie a noastră la Moldavia, în al doilea an.

La anii 1786, iulie 20.
În exergă legenda în caractere chirilice: „† Alexandru Mavrocordat Ioan, voievod cu mila lui Dumnezeu, domn si conducător a toată Moldova