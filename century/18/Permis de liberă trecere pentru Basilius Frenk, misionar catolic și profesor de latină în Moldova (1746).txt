Noi Io Ioan Mavrocordat de Scarlati, prin grația lui Dumnezeu, domn al Țării Moldovei. Tuturor și fiecăruia în parte le facem cunoscut prin cuprinsul celor prezente și le declarăm că purtătorul celei de față, anume preavenerabilul părinte Basilius Frenk din Ordinul Călugărilor Minoriți ai Sfântului Francisc, misionar al Sfintelor Misiuni Apostolice pentru Moldova și profesor de limbă latină aici la Iași, dorește foarte mult să meargă în provinciile învecinate și în regatul Ungariei, în interesul noii biserici, a cărei ridicare am autorizat-o, și că ne-a solicitat după cum se cuvine cu permisiunea superiorilor săi să-l împuternicim cu o scrisoare de liberă trecere și un Certificat de adeverire. Iar noi, încuviințându-l cu bunăvoință cererea, i-am înmânat prezenta, rugându-i și conjurându-i, cu omenia care se cuvine, pe toți și pe fiecare în parte, de orice stare și rang ar fi, să îi acorde cu bunăvoință liberă trecere și întoarcere, noi nu am neglijat să le arătăm bunăvoința noastră în orice ocazie.

Pentru certificarea acestui înscris l-am semnat și am poruncit să fie întărit cu sigiliul nostru.

Dat la Iași, în ziua de 13 Octombrie pe stil vechi 1746.

I. de Scarlati.