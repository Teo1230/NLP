Iω Васиʌїє воиєвода, Б(о)жїю м(и)ʌ(о)стїю, г(о)сп(о)д(а)ръ Зємʌи Мωʌдавскои и Вʌахискои

„✝ Io Vasilie voievod, din mila lui Dumnezeu, domn al Țării Moldovei și al Țării Românești. Iată, domnia mea m-am milostivit și am dat și am miluit pe boierul nostru credincios, Răcoviță Cehan logofăt al doilea, cu un sat, anume Stănileștii, care este în ținutul Fălciului, pe râul Prut, care sat mai înainte a fost danie și miluire unchiului său, Ionașco Cehan fost vornic, de la Ștefan voievod Tomșevici, și i-a fost făgăduit acest sat de unchiul său, Cehan vornic, înaintea morții lui. Iar apoi, după moartea lui Cehan vornic, domnia mea am luat acest sat ca să fie iarăși domnesc, cum au fost în zilele de mai demult.

Iar acum, domnia mea l-am dat din nou și l-am miluit pe boierul nostru mai sus scris, Răcoviță Cehan logofăt, cu acest sat, Stănileștii, ca să-i fie dreaptă ocină și danie și miluire și uric și întărire, cu tot venitul, neclintit niciodată, în veci.

Și altul să nu se amestece.
La Iași, anul 7148 [1639] noiembrie 1.
✝ Însuși domnul a poruncit.
Io Vasilie voievod.
✝ Șaidir a scris.