Iacov, cu mila lui Dumnezeu, arhiepiscop și mitropolit Moldaviei.

Facem știre că fiind pricină de hotarul moșiei Strășenii din țânut(ul) Orheiului a mănăstirii Sfintei Vineri de aice din Eș din sus cu Cojușna, moșie răzășască și din gios cu moșie Curlucenii a dumisale păh(arnic) Ioan Carp pentru care au și avut giudecată înnainte luminatului Divan gospod și hotărâre nu s-au dat, rânduindu-să boierii hotarnici ca să margă la fața locului și să facă cercetare cu amăruntul după putere scrisorilor și dovezi ce vor ave amândoao părțile cum și prin mărturie oamenilor bătrâni ca să poată afla cele adevărate margeni a numitei moșii Strășenii di matca apei Bâcului, cum au înblat din vechi. Dar spre descoperire adevărului s-au făcut cerere de am dat noi această carte de blăstăm asupra tuturor acelora care nu vor scoate toate scrisorile spre aflare hotarălor adevărate și asupra celora ce vor ști atât marginile cele adevărate a numitei moșii cum și matca Bâcului cum au înblat din vechi și nu vor mărturisi adevărul în frica lui Dumnezeu și asupra celor ce vor cunoaște marginile celor adevărate a numitei moșii după putere scrisorilor și după mărturiile oamenilor și nu vor urma dreptății în frica lui Dumnezeu, unii ca aceie zicem ca de viața lor, de ostenelile lor și de sudorile lor, de chivernisălile lor și de dobitoacele lor parte să nu aibă, ci ca fumul și ca pravul cel din drum toate să fie întru pierzare și peire de toate ale lor cele văzute ca de avere dreptului Iov diavolul să să atingă, oftând și tremurând târându-să pe pământ ca Cain, să fie în toată viața lor, moștenind lângă aceste bubele lui Ghiezi și zugrumare Iudei vânzătoriului, fimeile lor să rămâe văduve și copii lor săraci și cerșitori și lipsiți de tot felul de pricopsală în toată viața lor și în grabă giudecata lui Dumnezeu să-i agiungă la cele văzute de ochii lor.

Iar de vor mărturisi adevărul în frica lui Dumnezeu, să fie ertați și blagosloviți. Amin.
1800 avgust 14.
Iacov mitropolit Moldovii.